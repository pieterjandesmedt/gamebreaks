---
title: "A La Carte"
tagline: "Formuleer je eigen doelen, en groei. Als restaurant, én als team."
date: 2023-10-19T11:12:55+02:00
draft: false
image: a-la-carte-3.jpg
price: €50 per persoon, minimaal €1200
duration: 3 uur
participantsMin: 20
participantsMax: 60
languages: Nederlands, Engels
images:
  - 5T6A6424.JPG
  - 5T6A6431.JPG
  - 5T6A6460.JPG
  - 5T6A6485.JPG
  - 5T6A6505.JPG
  - 5T6A6510.JPG
  - 5T6A6527.JPG
  - 5T6A6530.JPG
  - 5T6A6535.JPG
  - 5T6A6546.JPG
  - 5T6A6550.JPG
  - 5T6A6558.JPG
  - 5T6A6559.JPG
  - 5T6A6573.JPG
  - 5T6A6602.JPG
  - 5T6A6605.JPG
  - 5T6A6615.JPG
  - 5T6A6620.JPG
  - 5T6A6628.JPG
  - 5T6A6629.JPG
  - 5T6A6672.JPG
  - 5T6A6676.JPG
  - 5T6A6688.JPG
  - 5T6A6696.JPG
  - 5T6A6735.JPG
  - 5T6A6741.JPG
  - 5T6A6756.JPG
  - 5T6A6761.jpg
  - 5T6A6789.JPG
  - 5T6A6819.jpg
  - 5T6A6837.JPG
  - 5T6A6841.JPG
  - 5T6A6845.JPG
  - 5T6A6890.JPG
  - 5T6A6902.JPG
  - 5T6A6943.jpg
---

Jij en je team hebben een tijdje geleden een oude brasserie gekocht, met als doel ze om te toveren tot een succesvol toprestaurant. Alles is in kannen en kruiken voor de grote opening! Of dat dacht je toch...

<!--more-->

Net voor de deuren van het restaurant openen, vraagt iemand plotseling:

> _"Zeg, euh... waar blijft het personeel eigenlijk?"_

Oeps! Aan zelfvertrouwen echter geen gebrek:

> _"Dan doen we dat toch zelf? Hoe moeilijk kan het zijn!?"_

----

In A La Carte duik je van bij het begin in de sfeer van een restaurantkeuken. Tijdens het spel ontvang je klanten, neem je bestellingen op, verzamel je ingrediënten, bedien je keukenapparaten, bereid je maaltijden, presenteer je alles netjes op een bord en bedien je uiteindelijk de klanten. Klantentevredenheid is hierbij het hoogste goed, maar wat houdt dit precies in? Hoe gaan jullie het beste te werk om jullie doelen te verwezenlijken? En misschien nog het belangrijkste van allemaal: welk soort restaurant willen jullie eigenlijk creëren?

A La Carte bestaat uit verschillende rondes, met tussen elke ronde een kort, gemodereerd overlegmoment. Tijdens dit overlegmoment analyseren jullie jullie samenwerking, bespreken jullie wat jullie kunnen veranderen en hoe jullie kunnen verbeteren. Door goed te luisteren naar elkaar en open te staan voor snelle aanpassingen, buigen jullie de initiële chaos en inefficiëntie om tot het bevredigende gezoem van een geoliede machine.

Kook. Serveer. Formuleer je eigen doelen en groei. Als restaurant, én als team.
